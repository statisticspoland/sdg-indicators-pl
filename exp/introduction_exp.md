---
title: Statystyki eksperymentalne SDG
permalink: /statistics_exp/introduction_exp/
lang: pl
layout: page_exp
---
<div id="main" class="main-content" role="main">

  <a id="main-content" tabindex="-1"></a>
		<section class="pl-banner-exp">
    <div class="pl-grid">
      <div class="pl-banner-content">
                        <h1>Wprowadzenie</h1>
      </div>
    </div>
  </section>

  <section class="usa-section">
    <div class="pl-grid">
      <div class="usa-font-lead intro-paragraph">
        <div style="font-weight: bold">O SDG</div>
        <p style="font-size: 16px;">Cele Zrównoważonego Rozwoju (<i>Sustainable Development Goals</i> – SDGs) zostały zdefiniowane w <a href="{{ site.baseurl }}/o_sdg" title="O Agendzie na rzecz Zrównoważonego Rozwoju" target="_blank">Agendzie na rzecz Zrównoważonego Rozwoju 2030</a>, przyjętej we wrześniu 2015 r. przez państwa członkowskie ONZ. Realizacja 17 SDGs (i 169 powiązanych z nimi zadań) zakłada zapewnienie godnego życia, pokoju i rozwoju gospodarczego na świecie, przy racjonalnym wykorzystaniu zasobów naturalnych planety.</p>
      </div>

      <div class="usa-font-lead intro-paragraph">
        <div style="font-weight: bold">O wskaźnikach SDG</div>
        <p style="font-size: 16px;">Śledzenie postępów w realizacji Agendy 2030 w skali świata umożliwia opracowany przez ONZ zestaw około 250 wskaźników globalnych do monitorowania 17 SDGs. Obecnie Polska statystyka publiczna zapewnia dane dla blisko 70% wskaźników SDG z listy ONZ (<a href="https://sdg.gov.pl" title="Platforma SDG" target="_blank">sdg.gov.pl</a>).</p>
      </div>

      <div class="usa-font-lead intro-paragraph">
        <div style="font-weight: bold">O eksperymentalnych wskaźnikach SDG</div>
        <p style="font-size: 16px;">Ze względu na szeroki zakres tematyczny SDGs, nie wszystkie mierniki SDG są możliwe do pozyskania z tradycyjnych źródeł danych (np. badań ankietowych, sprawozdawczości, spisów powszechnych, rejestrów). Aby uzupełnić luki informacyjne, konieczne jest poszukiwanie nowych źródeł danych dla wskaźników SDG. Główny Urząd Statystyczny prowadzi prace badawczo-rozwojowe w tym zakresie z zastosowaniem nietradycyjnych metod i nowych podejść metodologicznych.</p>

        <p style="font-size: 16px;">Pierwsze eksperymentalne wskaźniki SDG, służące ocenie zrównoważonego rozwoju, GUS opracował w 2023 r. (opublikował w 2024 r.). Do ich obliczenia – w zależności od rodzaju wskaźnika – zintegrował różne źródła danych, takie jak teledetekcja satelitarna, dane geolokalizacyjne oraz informacje z otwartych baz. Wskaźniki te dotyczyły:</p>
        <p style="font-size: 16px;margin-left: 15px;">
           • dostępu do dróg na obszarach wiejskich (Cel 9. Innowacyjność, przemysł, infrastruktura),<br />
           • dogodnego dostępu do transportu publicznego (Cel 11. Zrównoważone miasta i społeczności),<br />
           • dostępu do otwartych przestrzeni publicznych (Cel 11. Zrównoważone miasta i społeczności),<br />
           • gospodarki gruntami miejskimi (Cel 11. Zrównoważone miasta i społeczności).</p>
        <p style="font-size: 16px;">W 2024 r. GUS opracował (a w 2025 r. udostępnił) kolejne eksperymentalne mierniki SDG dotyczące różnorodności biologicznej (opracowane przy wykorzystaniu analiz geoprzestrzennych). Są nimi:</p>
        <p style="font-size: 16px;margin-left: 15px;">
           • odsetek terenów lądowych i wód powierzchniowych kluczowych dla różnorodności biologicznej objętych ochroną (Cel 15. Życie na lądzie),<br />
           • odsetek kluczowych obszarów różnorodności biologicznej w regionach górskich objętych ochroną (Cel 15. Życie na lądzie).</p>

        <p style="font-size: 16px;">Prace nad udostępnieniem kolejnych wskaźników eksperymentalnych SDG są w toku.</p>
      </div>

      <div class="usa-font-lead intro-paragraph">
        <div style="font-weight: bold">O stronie dla eksperymentalnych wskaźników SDG</div>
        <p style="font-size: 16px;">Nowe narzędzie do udostępniania eksperymentalnych statystyk SDG powstaje w odpowiedzi na rosnące zapotrzebowanie na dane SDG, które wykracza poza tradycyjną ofertę informacyjną statystyki.</p>
        <p style="font-size: 16px;">Wychodząc naprzeciw oczekiwaniom odbiorców, strona dla eksperymentalnych statystyk SDG oferuje:</p>
        <p style="font-size: 16px;margin-left: 15px;">• nowatorskie wskaźniki SDG w nowych przekrojach,<br />
           • interaktywne wizualizacje w formie map i wykresów,<br />
           • interpretację, znaczenie i kontekst dla nowych miar,<br />
           • dane niezbędne do podejmowanie decyzji opartych na faktach.</p>
        <p style="font-size: 16px;">Zasoby informacyjne i funkcjonalności narzędzia będą rozwijane – zapraszamy do śledzenia strony dla eksperymentalnych statystyk SDG.</p>
      </div>

    </div>
  </section>
</div>
